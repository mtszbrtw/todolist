

Aplikacja jest już w połowie funkcjonalna – piszę „w połowie”, bo nadal wiele można dodać i poprawić, ale to, co już działa, działa bardzo dobrze.

Na całej stronie doświadczysz zaledwie kilku przeładowań – i to jedynie przy operacjach autoryzacyjnych. W samej aplikacji nie ma już żadnych przeładowań – wszystko opiera się na AJAX-ie.

Większość kodu powstawała na telefonie (tak, udało mi się tam odpalić Laravel), a reszta na Chromebooku z linuksowym trybem demo. Oba urządzenia są bardzo ograniczone wydajnościowo, więc mogłem zapomnieć o Dockerze czy zaawansowanym środowisku. W ramach rekompensaty skupiłem się na funkcjonalności i wyglądzie.

Tak naprawdę większość rzeczy stworzyłem z pomocą sztucznej inteligencji. Jasne – poradziłbym sobie i bez niej, ale zajęłoby mi to znacznie więcej czasu. Poza tym i tak szukałbym rozwiązań na forach, w poradnikach czy na YouTubie – jak każdy. AI pozwalało mi mieć wszystko z jednego źródła i oszczędzić sporo czasu. Oczywiście AI nie stworzyła za mnie całej aplikacji – dostarczała jedynie fragmenty kodu, które musiałem dostosować, połączyć i dopisać resztę sam.

Moim zdaniem nie chodzi dziś o to, żeby wszystko wiedzieć i być chodzącą encyklopedią, tylko żeby wiedzieć wystarczająco dużo, umieć szukać informacji, łączyć je i korzystać z dostępnych narzędzi.


---

Co jeszcze można dodać?

Możliwość udostępnienia swojego konta innej osobie, z opcją nadania uprawnień (np. tylko podgląd lub możliwość edycji).

Przy udostępnianiu zadania – generowanie jednorazowego linku tylko raz (jeśli już istnieje, to podawanie tego samego).

Dodatkowe opcje w modalu udostępniania, nie tylko kopiowanie linku.

Rozbudowany profil użytkownika i ustawienia konta.

Zwijanie opisu zadania, jeśli jest zbyt długi.

Szybka edycja statusu zadania bez wchodzenia w tryb edycji.

Po zmianie statusu na „zrobione”, automatyczne przeniesienie zadania na dół listy jako zakończone.

Komentarze pod zadaniami.

Tagi lub kategorie zadań.

Możliwość dodania załączników (PDF, zdjęcie, dokument, link) – np. umowa, instrukcja, screen.

Widok w stylu Trello: kolumny „Do zrobienia”, „W trakcie”, „Zrobione” z możliwością przeciągania zadań.

Zadania z listą podpunktów do odhaczenia (checklista).

Możliwość przypisania „właściciela” zadania w przypadku współdzielonego konta lub zespołu.

Tryb skupienia – pokazuje tylko jedno aktualne zadanie, ułatwiając koncentrację.

Motywy: jasny / ciemny / automatyczny (dzień/noc).

Skrzynka „inbox” – zadania bez daty lub statusu trafiają tam domyślnie do późniejszej organizacji.

Możliwość zapisania powtarzalnych zadań jako szablonów (np. „Raport miesięczny”, „Zamów towar”).

Archiwizacja zadań zamiast trwałego usuwania, z możliwością ich późniejszego przywrócenia.

Paginacja – obecnie aplikacja pokazuje wszystkie zadania naraz, co warto zmienić.

Powiadomienia push i e-mail – o nowych zadaniach, komentarzach, zmianach statusów itp.
Personalizowane powiadomienia i przypomnienia – np. „przypomnij mi o zadaniu na godzinę przed deadlinem”.
Eksport/import zadań i list w formatach CSV, JSON, PDF.

